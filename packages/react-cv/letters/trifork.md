---
location: Ellidshøj, Danmark
date: 2021-07-21
---

**Trifork A/S**
Algade 44, 2.
9000, Aalborg
&nbsp;
&nbsp;

**Ansøgning: Frontendudvikler**

Hej med jer hos Trifork Aalborg. Jeg kunne godt tænke mig at komme med på holdet. Tim Gjøderum anbefalede mig at søge dette job.

Jeg hedder Andri, kommer fra Island, og bor sammen med min kæreste og søn i Ellidshøj. I mig vil I få en passioneret udvikler med bred IT erfaring. Jeg har igennem årene haft fuldtidsstillinger som Linux sysadmin, backend udvikler, og de sidste 6 år med fokus på **frontend** udvikling og **UX**. Jeg elsker at lære nye ting og er ikke bange for at lære nye teknologier på min rejse i at skabe **værdi** for vores brugere.

På mit nuværende job hos _Venue POS A/S_ startede jeg et nyt team op, og vi har udviklet et kassesystem i **React Native** og **TypeScript** som kører på **Android**. Vores backend er kodet i **TypeScript** og bruger **OpenAPI** og **GraphQL** til API laget. Til databehandling bliver der brugt event-sourcing og state charts. Lagring af data foregår på **SQLite** (frontend) og **Postgres** (backend).

Vores byggemiljø er et sted, hvor min ops-erfaring har været nyttig. Vores **continuous delivery** process er automatiseret og kører **tests**, validering af database-migrationer samt deployment til vores **Kubernetes** cluster.

Hos _PARKPARK A/S_ forslog jeg og udviklede en ny app i **React Native** med fokus på brugervenlighed og enkelhed, som vi leverede til både **iOS** og **Android** på kort tid med få resourcer. Der flyttede jeg også hele vores hosting-miljø over fra enekelt-server til en cluster i skyen.

En af de mest motiverende ting for mig, er at levere gode løsninger som jeg kan være stolt af.

Jeg søger hos **Trifork**, fordi jeres tilgang til **vidensdeling** og konferencer er noget som jeg synes er rigtig fedt. Jeg har været deltager til både GOTO Aarhus og GOTO Berlin og fornemmer at Trifork arbejder på et højt niveau; både fagligt og personligt. Jeg er også medstifter (og **speaker**) til "Aalborg React Meetup", hvor jeg kender Tim fra.
